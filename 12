যতদিন দেশে পর্যাপ্ত পরিমাণে কর্মসংস্থান তৈরি না হবে এবং তরুণ তরুণীরা শুধু জবের পেছনে না দৌড়ে নিজে থেকে ছোট আকারে হলেও উদ্যোক্তা হবার চেষ্টা না করবে, ততদিন এদেশে একের পর এক নতুন রাজনৈতিক দলের উদ্ভব হবে। শহর থেকে গ্রামে মানুষগুলো বয়স হলেই কোন কোন রাজনৈতিক দলেই যোগ দিতে চাইবে। 

বেকারত্ব একটা অভিশাপ এবং একইসাথে অসম্মানের। যা একজন শিক্ষিত তরুণ-তরুণীর পক্ষে মেনে নেয়া কষ্টের। বেকার মানুষগুলো তার সমস্যার সমাধানের জন্য প্রচলিত রাজনীতিকেই দোষারোপ করে এবং করবে। এক সময় চেষ্টা করবে তদের সমস্যাকে রাজনৈতিকভাবেই সমাধান করতে। দেশের সীমিত সম্পদ কিংবা বিশাল জনসংখ্যা এগুলো তাদের কাছে মুখ্য নয়। 

মুল কথা হলো, সাময়িক নয়; স্থায়ীভাবে বেকারত্ব দূরীকরণের দিকে নজর দেয়া ও  ইনভেস্টমেন্ট বাড়ানোই দেশের দায়িত্বশীল ব্যক্তিদের অন্যতম গুরুত্বপুর্ণ কাজ হওয়া উচিত। শুধু নতুন নতুন রাজনৈতিক দল করে, আর দলে যোগদান করে জাতিরে নতুন-পুরানা বয়ান শুনিয়ে, দিন শেষে এ জাতির টেকসই মুক্তি মিলবেনা। এতে তরুণ প্রজন্ম স্টারলিংকের স্পীডে রাত দিন ফেইসবুক স্ক্রল্ডাউন করে একের পর এক টকশো ও লেখা পড়বে, দিনে ৫/৬ টা করে পোস্ট দেবে, অন্যের লেখায় কমেন্টে ঘৃণা ছড়াবে, ভিন্ন মতের ছড়াছড়িতে অনৈক্য শহরে থেকে গ্রামে এক দূর্দান্ত গতিতে ঘরে ঘরে হাতে হাতে আরও ছড়িয়ে পড়বে।

- আবু সালেহ ইয়াহিয়া
